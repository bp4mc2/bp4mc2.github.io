Dit document beschrijft de NEN 3610-2022 ontologie zoals deze toegepast dient te worden voor Linked Data toepassingen die zich conformeren aan de [NEN 3610:2022 standaard](https://www.nen.nl/nen-3610-2022-nl-296137). Deze ontologie is een directe transformatie van het NEN 3610-2022 informatiemodel zoals dat in deze standaard is beschreven en zoals deze beschikbaar is als [informatiemodel conform de MIM standaard](https://www.geonovum.nl/geo-standaarden/nen-3610-basismodel-voor-informatiemodellen).

De klassen en eigenschappen die voor deze ontologie zijn gedefinieerd, staan beschreven in de respectievelijke secties. De laatste sectie van dit document beschrijft hoe de verschillende onderdelen van deze ontologie in de praktijk toegepast moeten worden in Linked Data toepassingen die zich conformeren aan de NEN 3610-2022 standaard.
