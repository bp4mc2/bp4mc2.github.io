# Begrippen

![](begrippenmodel.svg "begrippenmodel")

## Wetsvoorstel nieuw Wetboek van Strafvordering - Boek 2

### Aanbieder van een communicatiedienst

> De [natuurlijke persoon]() of [rechtspersoon]() die in de uitoefening van een beroep of bedrijf aan de gebruikers van zijn dienst de mogelijkheid biedt te communiceren met behulp van een geautomatiseerd werk, of [gegevens](#gegevens) verwerkt of opslaat ten behoeve van een zodanige dienst of de gebruikers van die dienst

Bron: Artikel 2.1.1 [[Sv]]

Gerelateerd: , , [Gegevens](#gegevens)

### Aangifte doen

> Het melden van een [strafbaar feit](#strafbaar-feit) bij de bevoegde autoriteiten

Bron: Artikel 2.1.1 [[Sv]]

Gerelateerd: [Strafbaar feit](#strafbaar-feit)

### Advocaat

> Een raadsman of raadsvrouw in juridische aangelegenheden. Een advocaat is lid van de Nederlandse Orde van Advocaten

Bron: Website van de Rechtspraak [[Rechtspraak]]

### Algemene maatregel van bestuur

> Een maatregel die bij koninklijk besluit is vastgelegd ter nadere uitwerking van een regel en waarvoor het ontwerp is voorgelegd aan de ministerraad, de Raad van State over het ontwerp-koninklijk besluit is gehoord en het besluit in het Staatsblad is geplaatst

Bron: 

### Ambtenaar

> Een lid van algemeen vertegenwoordigende organen

Bron: Artikel 84 [[Sr]]

### Berechting

> De behandeling van een zaak door de rechter in eerste aanleg of in hoger beroep ter bepaling van de gegrondheid van de tegen een [verdachte](#verdachte) ingestelde vervolging

Bron: Artikel 1.1.7 [[Sv]]

Gerelateerd: [Verdachte](#verdachte)

### Beslagene

> Degene bij wie een voorwerp inbeslag is genomen

Bron: Artikel 2.1.1 [[Sv]]

### Bestuur van de Raad voor Rechtsbijstand

> Het orgaan dat aan het hoofd staat van de Raad voor Rechtsbijstand

Bron: Website van de Staatscourant van het Koninkrijk der Nederlanden [[StaatscourantvanhetKoninkrijkderNederlanden]]

### Bijzondere toegang

> Toegang tot het bijwonen van het verhoor van de getuige verleent door de verhorende [opsporingsambtenaar](#opsporingsambtenaar) bij omstandigheden die door de [officier van justitie](#officier-van-justitie) worden beschouwd als bijzonder. Er kunnen aan de verleende toegang door de [officier van justitie](#officier-van-justitie) voorwaarden worden verbonden

Bron: Artikel 2.3.11 [[Sv]]

Gerelateerd: [Officier van justitie](#officier-van-justitie), [Opsporingsambtenaar](#opsporingsambtenaar)

### Brief

> De op een fysieke drager aangebrachte geadresseerde schriftelijke mededeling

Bron: Artikel 2.1.1 [[Sv]], Artikel 2 lid 1a [[Postwet]]

### Communicatie

> Elke overdracht van [gegevens](#gegevens) tussen personen, tussen apparaten of tussen personen en apparaten

Bron: Artikel 2.1.1 [[Sv]]

Gerelateerd: [Gegevens](#gegevens)

### Deskundige

> Op de wijze bij de wet bepaald wordt een deskundige benoemd met een opdracht tot het geven van informatie over of het doen van onderzoek op een terrein waarvan hij specifieke of bijzondere kennis bezit

Bron: Artikel 1.7.1 [[Sv]]

### Deskundigenonderzoek

> [Onderzoek naar gegevens]() in opdracht van de officier van justitie of hulpofficier van justitie uitgevoerd door een [deskundige](#deskundige)

Bron: Artikel 2.4.1 [[Sv]]

Gerelateerd: , [Deskundige](#deskundige)

### Deskundigenregister

> Een landelijk openbaar register van gerechtelijke deskundigen, dat wordt beheerd op bij [algemene maatregel van bestuur](#algemene-maatregel-van-bestuur) te bepalen wijze

Bron: Artikel 1.7.2 [[Sv]]

Gerelateerd: [Algemene maatregel van bestuur](#algemene-maatregel-van-bestuur)

### Digitale-gegevensdrager

> Een gegevensdrager, niet zijnde een geautomatiseerd werk, bestemd of mede bestemd voor de opslag van [gegevens](#gegevens) die geschikt zijn voor overdracht, interpretatie of verwerking door geautomatiseerde werken

Bron: Artikel 2.1.1 [[Sv]]

Gerelateerd: [Gegevens](#gegevens)

### Fysieke integriteit van een persoon

> De onaantastbaarheid van het menselijk lichaam

Bron: 

### Gebruiker van een communicatiedienst

> De [natuurlijke persoon]() of [rechtspersoon]() die met de aanbieder van een communicatiedienst een overeenkomst is aangegaan met betrekking tot het gebruik van die dienst of die feitelijk gebruik maakt van een zodanige dienst

Bron: Artikel 2.1.1 [[Sv]]

Gerelateerd: , 

### Gegevens

> Iedere weergave van feiten, begrippen of instructies, op een overeengekomen wijze, geschikt voor overdracht, interpretatie of verwerking door personen of geautomatiseerde werken

Bron: Artikel 2.1.1 [[Sv]]

### Getuige

> Een [natuurlijk persoon]() die een [strafbaar feit](#strafbaar-feit) heeft waargenomen

Bron: Website van de Rechtspraak [[Rechtspraak]]

Gerelateerd: , [Strafbaar feit](#strafbaar-feit)

### Hoge Raad

> De hoogste rechter in civiele zaken, strafzaken en belastingzaken

Bron: Website van de Rechtspraak [[Rechtspraak]]

### Hulpofficier van justitie

> Een door Onze Minister bij ministeriële regeling aangewezen ambtenaren van politie die zijn aangesteld voor de uitvoering van de politietaak; of de door Onze Minister in overeenstemming met Onze Minister van Defensie bij ministeriële regeling aangewezen militairen van de Koninklijke marechaussee; of de door Onze Minister bij ministeriële regeling aangewezen opsporingsambtenaren van de bijzondere opsporingsdiensten; of de door Onze Minister bij ministeriële regeling aangewezen buitengewoon [opsporingsambtenaar](#opsporingsambtenaar)

Bron: Artikel 2 [[Wetopdebijzondereopsporingsdiensten]], Artikel 2 [[Politie]] [[Politiewet]], Artikel 1.3.13 [[Sv]]

Gerelateerd: [Opsporingsambtenaar](#opsporingsambtenaar)

### Inbeslagneming van een voorwerp

> Het onder zich nemen of gaan houden van dat voorwerp ten behoeve van de strafvordering

Bron: Artikel 2.1.1 [[Sv]]

### Inbreuk

> Een schending van iemands recht; overtreding van de wet of wettelijke regeling

Bron: Juridisch Woordenboek [[JuridischWoordenboek]]

### Ingrijpend stelselmatig onderzoek van gegevens

> Een onderzoek van [gegevens](#gegevens) waarbij op voorhand redelijkerwijs voorzienbaar een ingrijpend beeld van iemands privéleven kan ontstaan

Bron: Artikel 2.1.1 [[Sv]]

Gerelateerd: [Gegevens](#gegevens)

### Kennisgeving

> Het door een slachtoffer indienen van stukken die hij relevant acht voor de beoordeling van de zaak tegen de [verdachte](#verdachte) of van zijn vordering tegen de verdachte indienen ter voeging bij de processtukken, zolang de [berechtiging]() niet is aangevangen

Bron: Artikel 1.5.5 [[Sv]], Artikel 1.8.4 [[Sv]]

Gerelateerd: , [Verdachte](#verdachte)

### Kennisnemen van gegevens

> Het waarnemen van [gegevens](#gegevens) door een persoon, waarbij de [gegevens](#gegevens) zich tonen in voor menselijke interpretatie vatbare vorm

*Gedefinieerd met behulp van de Memorie van toelichting.*

Bron: Artikel 2.1.1 [[Sv]]

Gerelateerd: [Gegevens](#gegevens)

### Kwetsbare verdachte

> Meerderjarige kwetsbare verdachten zijn [verdachten]() van 18 jaar en ouder met een verstandelijke beperking, cognitieve functiestoornis of psychische stoornis

Bron: Dagelijks Strafrecht [[DagelijksStrafrecht]]

Gerelateerd: 

### Misdrijf

> Een zwaar strafrechtelijk vergrijp

Bron: Website van de Rechtspraak [[Rechtspraak]]

### Officier van justitie

> Een vertegenwoordiger van het [Openbaar Ministerie]() in de rechtszaal

Bron: Website van de Rechtspraak [[Rechtspraak]]

Gerelateerd: 

### Onderzoek van gegevens

> Het geheel aan handelingen dat moet worden verricht om [gegevens](#gegevens) over te nemen of daarvan [kennis te nemen]()

Bron: Artikel 2.1.1 [[Sv]]

Gerelateerd: , [Gegevens](#gegevens)

### Onrechtmatig gebruik

> Het handelen op onbehoorlijke wijze of iets verrichten dat in strijd is met een wettelijke plicht

Bron: De Nationale Adviesbalie [[DeNationaleAdviesbalie]]

### Ontdekking op heterdaad

> Het geval waarin het [strafbare feit]() ontdekt wordt terwijl het begaan wordt of direct nadat het begaan is

Bron: Artikel 2.1.1 [[Sv]]

Gerelateerd: 

### Ontoegankelijkmaken van gegevens

> Het treffen van voorlopige maatregelen ter voorkoming van de verdere [kennisneming](), gebruikmaking of verspreiding van die [gegevens](#gegevens) of het verwijderen van gegevens uit een digitale-gegevensdrager of een geautomatiseerd werk, met behoud van die [gegevens](#gegevens) ten behoeve van de strafvordering

Bron: Artikel 2.1.1 [[Sv]]

Gerelateerd: , [Gegevens](#gegevens)

### Opsporing

> Het onderzoek in verband met [strafbare feiten]() onder gezag van de [officier van justitie](#officier-van-justitie) met als doel het nemen van [strafvorderlijke beslissingen]()

Bron: Artikel 1.1.6 [[Sv]]

Gerelateerd: , , [Officier van justitie](#officier-van-justitie)

### Opsporingsambtenaar

> Alle personen belast met de opsporing van [strafbare feiten]()

Bron: Artikel 2.1.1 [[Sv]]

Gerelateerd: 

### Overnemen van gegevens

> Het kopiëren van [gegevens](#gegevens) uit een externe bron

Bron: Artikel 2.1.1 [[Sv]]

Gerelateerd: [Gegevens](#gegevens)

### Poststuk

> Een brief of een ander bij [algemene maatregel van bestuur](#algemene-maatregel-van-bestuur) aangewezen geadresseerd stuk

Bron: Artikel 2.1.1 [[Sv]], Artikel 2 lid 1b [[Postwet]]

Gerelateerd: [Algemene maatregel van bestuur](#algemene-maatregel-van-bestuur)

### Proces-verbaal

> Een schriftelijk verslag van hetgeen op rechtszittingen aan de orde is gekomen; Officieel schriftelijk verslag van [politieambtenaren]() met feiten die ze hebben waargenomen en met een verklaring die ze hebben opgetekend uit de mond van een [verdachte](#verdachte) of [getuige](#getuige)

Bron: Website van de Rechtspraak [[Rechtspraak]]

Gerelateerd: , [Getuige](#getuige), [Verdachte](#verdachte)

### Raad voor Rechtsbijstand

> Een zelfstandig bestuursorgaan die, naast de Wet op de rechtsbijstand, verantwoordelijk is voor (een deel van) de uitvoering van de Wet schuldsanering natuurlijke personen en de Wet beëdigde tolken en vertalers in Nederland

Bron: Website van Raad voor Rechtsbijstand [[RaadvoorRechtsbijstand]]

### Raadsman

> Een raadsman is een [advocaat](#advocaat)

Bron: Website van de Rechtspraak [[Rechtspraak]]

Gerelateerd: [Advocaat](#advocaat)

### Rechtspersonen

> Een juridische constructie waardoor een organisatie, net als een [natuurlijk persoon](), in het recht als [rechtssubject]() is erkend als drager van wettelijke rechten en plichten

Bron: Centraal Bureau voor de Statistiek [[CBS]]

Gerelateerd: , 

### Stelselmatig onderzoek van gegevens

> Een onderzoek van [gegevens](#gegevens) waarbij op voorhand redelijkerwijs voorzienbaar een min of meer volledig beeld van bepaalde aspecten van iemands privéleven kan ontstaan

Bron: Artikel 2.1.1 [[Sv]]

Gerelateerd: [Gegevens](#gegevens)

### Strafbaar feit

> Een handeling, of juist nalatigheid om te handelen, die bij wet strafbaar is gesteld

Bron: Centraal Bureau voor de Statistiek [[CBS]]

### Strafverzwarende omstandigheden

> Omstandigheden waaronder een [strafbaar feit](#strafbaar-feit) wordt begaan die leidt tot een hogere maximumstraf

Bron: Artikel 248 [[Sr]]

Gerelateerd: [Strafbaar feit](#strafbaar-feit)

### Tegenonderzoek

> Aanvullend of contra-[onderzoek naar gegevens]() uitgevoerd door een [deskundige](#deskundige) ter verdediging en waarbij kennisgenomen kan worden van het eerste onderzoek

Bron: , Artikel 2.4.3 [[Sv]], Artikel 2.4.4 [[Sv]]

Gerelateerd: [Deskundige](#deskundige), 

### Terroristisch misdrijf

> Een [misdrijf](#misdrijf) begaan met een oogmerk om de bevolking of een deel der bevolking van een lang ernstige vrees aan te jagen, dan wel een overheid of internationale organisatie wederrechtelijk te dwingen iets te doen, niet te doen of te dulden, dan wel de fundamentele politieke, constitutionele, economische of sociale structuren van een land of een internationale organisatie erntig te ontwrichten of te vernietigen

Bron: Artikel 83 en 83a [[Sr]]

Gerelateerd: [Misdrijf](#misdrijf)

### Tolk

> Beëdigde tolk: degene die als zodanig is ingeschreven in het register

Bron: 

### Verdachte

> Een persoon tegen wie uit feiten of omstandigheden een redelijk vermoeden van schuld aan een [strafbaar feit](#strafbaar-feit) bestaat

Bron: Artikel 2.7 [[Sv]]

Gerelateerd: [Strafbaar feit](#strafbaar-feit)

### Verhoor

> Een verklaring omtrent door haar te bewijzen feiten kan in het voordeel van de partij die haar aflegde geen bewijs opleveren. Overigens kan de rechter uit de op de voet van het derde lid afgelegde verklaringen, uit het niet-verschijnen ter terechtzitting of uit een weigering om te antwoorden of het [proces-verbaal](#proces-verbaal) te ondertekenen, de gevolgtrekking maken die hij geraden acht, behoudens hetgeen in artikel 154 is bepaald

Bron: Artikel 1.7.9 [[Rv]]

Gerelateerd: [Proces-verbaal](#proces-verbaal)

### Vervolgen

> Het berechten van [strafbare feiten]() door de [rechtbanken]() of de [Hoge Raad](#hoge-raad)

Bron: Artikel 1.3.2 [[Sv]]

Gerelateerd: , , [Hoge Raad](#hoge-raad)

### Vervolgen op klacht

> Het berechten van [strafbare feiten]() door de [rechtbanken]() of de [Hoge Raad](#hoge-raad), waarbij de [verdachte](#verdachte) pas vervolgd kan worden als het slachtoffer van het [delict]() zelf heeft aangegeven strafrechtelijke vervolging te wensen

Bron: Website van de Nationale Politie [[Politie]]

Gerelateerd: , [Hoge Raad](#hoge-raad), , , [Verdachte](#verdachte)

### Volmachtigen

> Het aan een ander verlenen van de bevoegdheid om in zijn naam rechtshandelingen te verrichten

Bron: Artikel 60 [[Bw]]

### Voorlopige hechtenis

> De [vrijheidsbeneming](#vrijheidsbeneming) ingevolge een bevel van bewaring, gevangenneming of gevangenhouding

Bron: Artikel 2.1.1 [[Sv]]

Gerelateerd: [Vrijheidsbeneming](#vrijheidsbeneming)

### Voorwerpen

> Alle zaken en alle vermogensrechten

Bron: Artikel 2.1.1 [[Sv]]

### Vrijheid

> Vrijheid is het recht van ieder individu om een mening te hebben en om informatie of ideeën te verkrijgen en te delen, zonder inmenging van enig openbaar gezag en ongeacht grenzen. Tevens houdt vrijheid de eerbiediging in van de pluriformiteit en onafhankelijkheid van de media

Bron: Handvest van de grondrechten van de Europese Unie [[Artikel11lid12EU]]

### Vrijheidsbeneming

> Het bij of krachtens de wet ontnemen van de [vrijheid](#vrijheid) van een [natuurlijk persoon]()

Bron: 

Gerelateerd: , [Vrijheid](#vrijheid)

### Wettelijk vertegenwoordiger

> Een door een slachtoffer schriftelijk gemachtigd persoon naar keuze die de slachtoffer bijstaat en zijn belangen behartigt tijdens het opsporingsonderzoek en/of op de terechtzitting

Bron: Artikel 1.5.6 [[Sv]]

